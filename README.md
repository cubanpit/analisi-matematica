#### Analisi Matematica

Questo volume nasce come la trascrizione degli appunti dei tre corsi di **Analisi Matematica**, rispettivamente
* Analisi Matematica 1, A.A. 2013-2014, tenuto dalla prof.ssa Maura Salvatori;
* Analisi Matematica 2, A.A. 2013-2014, tenuto dal prof. Marco Vignati;
* Analisi Matematica 3, A.A. 2014-2015, tenuto dal prof. Bernhard Ruf.

Da qui è cresciuto ed è diventato un volume di raccolta, oltre gli scopi didattici, degli argomenti di Analisi Matematica incontrati negli anni di studio, arricchito da approfondimenti personali (spesso di carattere discorsivo e non troppo rigorosi).
È in programma un'estensione con altre due parti, una di analisi complessa e una di analisi funzionale (di base), basate sul corso di **Metodi Matematici della Fisica** (prof. Luca Molinari, A.A 2014-2015).

Il lavoro non è ancora completato, ed è sotto una continua opera di perfezionamento.
Correzioni e consigli sono sempre i benvenuti.
Buona lettura!

Informazioni tecniche
---------------------
I file `.tex` si trovano tutti suddivisi per corso nelle tre cartelle numerate, all'interno delle quali sono ulteriormente divisi per argomento; sono inclusi nel file principale tramite il comando `\include`.
Ogni figura, per minimizzare il tempo di compilazione, è creata da `pgfplots` con l'opzione `externalize`.
Il codice di ogni grafico inoltre è tenuto separato dal corpo principale, e si può trovare nella cartella `grafici`.

